# Object_Oriented_Programming

1. Programowanie obiektowe, czym jest i na czym polega?

Programowanie obiektowe (ang. OOP — Object Oriented Programming) to paradygmat programowania, czyli różne sposoby, w których dany program lub język programowania może być zorganizowany. Każdy paradygmat składa się z pewnych struktur, cech i opinii na temat tego, jak należy rozwiązywać typowe problemy programistyczne. Projektowanie obiektowe polega na umiejętności przedstawienia sytuacji z życia codziennego pod postacią obiektów i relacji między nimi. Modelujemy istniejącą rzeczywistość za pomocą obiektów, zamiast stosować tylko funkcje i logikę. Obiektowy program komputerowy to zbiór takich obiektów, komunikujących się pomiędzy sobą w celu wykonywania określonych zadań. 

2. Obiekty i klasy, o co tu chodzi?

Klasa, z punktu widzenia programowania to typ zmiennej. Klasa definiuje metody, czyli funkcjonalności, które są dostarczane przez obiekty.
Definiuje też atrybuty, które są indywidualne dla konkretnych obiektów.
Każdy obiekt jest instancją konkretnej klasy. Procedury w OOP nazywane są metodami, a zmienne obszarami, członkami, atrybutami, właściwościami.

a) Zmienne klasy – należą do całości klasy, jest tylko jedna kopia każdej

b) Instancje zmiennych lub atrybutów – dane, które należą do indywidualnego obiektu, każdy obiekt ma ich własną kopię

c) Zmienne składowe – odwołują się zarówno do klas oraz zmiennych instancji, które są zdefiniowane przez konkretne klasy

d) Metody w klasach – należą do całości klas i mają dostęp tylko do zmiennych klas oraz wprowadzanych w wywoływaniu procedur

e) Metody instancji – należą do indywidualnych obiektów, mają dostęp do zmiennych instancji dla specyficznych obiektów, dla których są wywoływane, wprowadzanych oraz zmiennych klas

3. Główne paradygmaty programowania obiektowego.

a) Abstrakcja - Klasa abstrakcyjna różni się od zwykłej klasy tym, że nie można utworzyć jej instancji. Może jednak dostarczyć metod zdefiniowanych i abstrakcyjnych, które muszą zostać zdefiniowane w klasach potomnych.

b) Enkapsulacja - Enkapsulacja odnosi się do wiązania danych, wspólnie z metodami operującymi na tych danych, w jedną całość. Przykładem enkapsulacji jest klasa, ponieważ składa się z danych i metod, które zostały połączone w jedną całość.

d) Polimorfizm - Polimorfizm to zdolność obiektu do przybierania różnych form. Występuje np. w sytuacji, gdy korzysta się z wielu klas, powiązanych ze sobą poprzez dziedziczenie. Sprowadza się to do tego, że polimorfizm pozwala na wykonanie wielu implementacji poprzez zdefiniowanie jednego interfejsu. Wielopostaciowość pozwala wykonać tę samą czynność na wiele różnych sposobów.

c) Dziedziczenie - Porządkuje i wspomaga polimorfizm i enkapsulację dzięki umożliwieniu definiowania i tworzenia specjalizowanych obiektów na podstawie bardziej ogólnych. Dla obiektów specjalizowanych nie trzeba redefiniować całej funkcjonalności, lecz tylko tę, której nie ma obiekt ogólniejszy. W typowym przypadku powstają grupy obiektów zwane klasami, oraz grupy klas zwane drzewami. Odzwierciedlają one wspólne cechy obiektów. 

3. Podsumowując

Teoria programowania obiektowego jest uniwersalna dla wszystkich języków programowania. Paradygmat programowania obiektowego nie jest do końca związany z samym językiem. Programowanie proceduralne nadal występuje i to w największych językach, kojarzonych głównie z obiektowością. Nie da się więc pozostać przy nauce tylko jednego sposobu programowania – do prostych programów wybierzemy programowanie proceduralne, a do większych i bardziej skomplikowanych  projektów – obiektowe.
